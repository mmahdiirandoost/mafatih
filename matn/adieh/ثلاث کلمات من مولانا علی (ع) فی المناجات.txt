
    ثلاثَ كَلماتٍ مِنْ مَوُلانا عَلىّ‏عليه السلام فِى المُناجات‏
    سه جمله از سرور ما على‏عليه السلام در مناجات‏
 اِلهى‏ كَفى‏ بى‏ عِزّاً اَنْ اَكُونَ لَكَ‏عَبْداً، وَكَفى‏ بى‏ فَخْراً اَنْ تَكُونَ لى‏
خدايا اين عزت مرا بس است كه بنده تو باشم و اين افتخار برايم بس است كه تو
 رَبّاً، اَنْتَ كَما اُحِبُّ فَاجْعَلْنى‏ كَما تُحِبُّ .
 پروردگار منى تو چنانى كه من خواهم مرا همچنان كن كه تو خواهى.
 
    باب دُويّمْ‏
    در اعمال ماههاى سال و فضيلت و اعمال روز نوروز و اعمال ماههاى رومى و در آن چند فصل است‏
 
    فصل اوّل‏
    در فضيلت و اعمال ماه مبارك رجب‏
 بدانكه اين ماه و ماه شعبان و ماه رمضان در شرافت تمامند و روايت بسيار در فضيلت آنها واردشده بلكه ازحضرت رسول‏صلى الله عليه وآله روايت شده‏كه ماه رجب‏ماه‏بزرگ‏خداست وماهى در حرمت و فضيلت به آن نميرسد و قتال با كافران در اين ماه حرامست و رجب ماه خداست و شعبان ماه من است و ماه رمضان ماه امّت من است كسى كه يك روز از ماه رجب را روزه دارد مستوجب خشنودى بزرگ خدا گردد و غضب الهى از او دور گردد و درى از درهاى جهنّم بر روى او بسته گردد و از حضرت موسى بن جعفرعليه السلام منقول است كه هر كه يكروز از ماه رجب را روزه بدارد آتش جهنّم يكساله راه از او دور شود و هر كه سه روز از آنرا روزه دارد بهشت او را واجب گردد و ايضاً فرمود كه رجب نام نَهرى است در بهشت از شير سفيدتر و از عسل شيرين‏تر هر كه يكروز از رجب را روزه دارد البتّه از آن نهر بياشامد و از حضرت صادق‏عليه السلام منقول است كه حضرت رسول‏صلى الله عليه وآله فرموده كه ماه رجب ماه استغفار اُمّت من است پس در اين ماه بسيار طلب آمرزش كنيد كه خدا آمرزنده و مهربان است و رجب را اَصَبّ مى‏گويند زيرا كه رحمت خدا در اين ماه بر اُمّت من بسيار ريخته مى‏شود پس بسيار بگوئيد: اَسْتَغْفِرُ اللَّهَ وَاَسْئَلُهُ التَّوْبَةَ، و ابن بابويه بسند معتبر از سالم روايت كرده است كه گفت رفتم بخدمت حضرت صادق‏عليه السلام در اواخر ماه رجب كه چند روز از آن مانده بود چون نظر مبارك آن حضرت بر من افتاد فرمود كه آيا روزه گرفته‏اى در اين ماه گفتم نه واللَّه اى فرزند رسول خدا فرمود كه آنقدر ثواب از تو فوت شده است كه قدر آنرا بغير خدا كسى نمى‏داند بدرستيكه اين ماهيست كه خدا آنرا بر ماههاى ديگر فضيلت داده و حُرمت آنرا عظيم نموده و براى روزه داشتن آن گرامى داشتن را بر خود واجب گردانيده پس گفتم يَابْنَ رَسُولِ اللَّهِ اگر در باقيمانده اينماه روزه بدارم آيا ببعضى از ثواب روزه داران آن فايز مى‏گردم فرمود اى سالم هر كه يكروز از آخر اين ماه روزه بدارد خدا او را ايمن گرداند از شدّت سَكَراتِ مرگ و از هَوْل بعد از مرگ و از عذاب قبر و هر كه دو روز از آخر اين ماه روز دارد بر صراط بآسانى بگذرد و هر كه سه روز از آخر اين ماه را روزه دارد ايمن گردد از ترس بزرگ روز قيامت و از شدّتها و هَوْلهاى آنروز و بَرات بيزارى از آتش جهنّم به او عطا كنند و بدانكه از براى روزه ماه رجب فضيلت بسيار وارد شده است و روايت شده كه اگر شخص قادر بر آن نباشد هر روز صد مرتبه اين تسبيحات‏را بخواندتا ثواب روزه آن را دريابد:
 
 سُبْحانَ الْإِلهِ الْجَليلِ، سُبْحانَ مَنْ لا يَنْبَغِى التَّسْبيحُ اِلاَّ
* * * * * * *  منزه است خداى بزرگ منزه است آنكه تنزيه و تسبيح جز براى او شايسته نيست‏
 لَهُ، سُبْحانَ الْأَعَزِّ الْأَكْرَمِ، سُبْحانَ مَنْ لَبِسَ الْعِزَّ وَهُوَ لَهُ اَهْلٌ.
منزه است خداى برتر و كريمتر منزه است آنكه لباس عزت در بردارد و شايسته آن است‏
 
